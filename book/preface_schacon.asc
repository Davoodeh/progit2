پرو گیت
=======
:doctype:   book
:docinfo:
:toc:
:toclevels: 2

[preface]
== پیشگفتار از اسکات چَکون

به دومین ویرایش از کتاب پرو گیت خوش آمدید.
در زمان نوشتن این ویرایش، بیش از چهار سال است که ویرایش اول منتشر شده است.
از آن زمان تا کنون تغییرات زیادی به وقوع پیوسته و هنوز خیلی از تغییرات مهم هم نیامده‌اند.
مادامی که تیم اصلی گیت بسیار در نگه‌داشتن سازگاری با گذشته خارق‌العاده است و بیشتر دستورات و مفاهیم اصلی گیت حتی امروز کاری مانده‌اند؛ تعداد قابل توجهی اضافات و تغییرات هم در جامعه‌ای که گیت را احاطه کرده بوجود آمده است.
ویرایش دوم این کتاب بنا شد تا به آن دسته از تغییرات بپردازد و کتاب را بروزرسانی کند تا برای کاربران جدید مفیدتر واقع شود.

هنگامی که ویرایش اول این کتاب را نوشتم، گیت هنوز یک ابزار نسبتاً سخت و مورد استفاده محدود کاربران حرفه‌ای‌تر بود.
تازه شروع به جلب توجه در تعدادی از جوامع خاص کرده بود لکن به همه‌گیری که امروز دارد نزدیک هم نشده بود.
از آن موقع تا بحال، تقریباً تمام جامعه متن-باز با آن سازگاری پیدا کرده‌اند.
در انفجاری از رابط‌های کاربری گرافیکی که برای گیت روی تمام پلتفرم‌ها صورت گرفت، گیت پیشرفت بی‌نظیری روی ویندوز کرد، IDEها از گیت پشتیبانی کردند و از آن در مصارف تجاری استفاده شد.
روح پرو گیت چهار سال پیش هم از این تغییرات خبر نداشت.
یکی از اهداف اصلی این ویرایش این است که به بررسی سطحی تمام این مباحث جدید جامعه گیت بپردازد.

جامعه متن-باز گیت هم بسیار گسترده‌تر شد.
وقتی که پنج سال پیش برای اولین بار نشستم تا کتاب را بنویسم، تازه اوایل کارم در یک کمپانی کمتر شناخته شده بود که در حال توسعه یک وبسایت میزبان گیت به نام گیت‌هاب بود.
به وقت انتشار کتاب فقط چند هزار نفر از آن سایت استفاده می‌کرد و فقط چهار نفر از ما روی سایت کار می‌کرد.
اکنون که این مقدمه را می‌نویسم، گیت‌هاب اعلام می‌کند که ده میلیون پروژه میزبانی شده، با تقریباً ۵ میلیون حساب توسعه‌دهنده و بیش از ۲۳۰ کارمند داریم.
خواهی یا نخواهی، گیت‌هاب حوزه‌های وسیع جامعه متن-باز را به نحوی تغییر داده که وقتی اولین ویرایش را نوشتم، نمی‌توانستم حتی تصورش را کنم.

من بخش کوچکی از نسخه اولیه کتاب پرو گیت را دربارهٔ گیت‌هاب، به عنوان یک نمونه گیت میزبانی شده که من هرگز هنگام کردن با آن احساس راحتی نمی‌کردم، نوشتم.
من خیللی این را نمی‌پسندیدم که داشتم دربارهٔ چیزی می‌نوشتم که فی‌النفسه یک منبع جامعه بود و علاوه بر آن دربارهٔ کمپانی خودم هم در آن مبحث می‌گفتم.
اگرچه همچنان آن گسستگی اهداف و تداخل را نمی‌پسندم، اهمیت گیت‌هاب برای جامعهٔ‌گیت غیرقابل انکار است.
به جای آوردن یک مثال از یک سرویس میزبانی گیت، بر آن شدم تا آن بخش کتاب را به بخشی تبدیل کنم که به طور عمیق‌تر به توصیف اینکه گیت‌هاب چیست و چگونه به خوبی می‌توان از آن استفاده کرد می‌پردازد.
اگر می‌خواهید بیاموزید که چگونه از گیت استفاده کنید پس دانستن اینکه چگونه از گیت‌هاب می‌توان استفاده کرد به شما کمک می‌کند که عضوی از این جامعه بزرگ شوید که بی‌شک ارزشمند است --
سوای اینکه تصمیم دارید از چه میزبان گیتی برای کدتان استفاده کنید.

تغییر عظیم دیگری که از زمان آخرین انتشار به وقوع پیوسته است، ظهور و توسعهٔ پروتکل HTTP برای انتقالات شبکه گیت است.
بیشتر مثال‌های این کتاب از SSH به HTTP تغییر پیدا کرده‌اند چرا که استفاده از آن بسیار ساده‌تر است.

تماشای چگونگی تبدیل و رشد گیت از یک سیستم کنترل نسخه با آینده نسبتاً مبهم به صاحب مطلق بازار کنترل نسخه‌های تجاری و متن-باز در سال‌های گذشته بسیار شگفت‌انگیز بوده است.
من خوشحالم که پرو گیت انقدر خوب عمل کرد. همچنین قادر بود که به یکی از معدود کتاب‌های فنی بازار تبدیل شود که هم موفق و هم تماماً متن-باز بود.

امیدوارم که از این نسخهٔ بروزشدهٔ پرو گیت لذت ببرید.
