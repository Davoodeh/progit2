[preface]
== مقدمه

شما در شرف صرف چندین ساعت از زندگیتان برای خواندن این کتاب هستید.
اجازه دهید چند دقیقه را صرف توضیح اینکه چه چیزی برای شما آماده کرده‌ایم، کنیم.
اینجا خلاصه‌ای از ده فصل و سه ضمیمه این کتاب آمده است.

در *فصل ۱*، ما سیستم‌های کنترل نسخه (VCS) و پایه‌های گیت را پوشش می‌دهیم -- بحث فنی نداریم، فقط اینکه گیت چیست، چرا به بازار پر رنگ و لعاب VCSها قدم گذاشت، چه چیزی آنرا متمایز می‌کند
و چرا کثیری از افراد از آن استفاده می‌کنند.
پس از آن، اگر از قبل آن را روی سیستمتان ندارید، توضیح می‌دهیم که چگونه گیت را دانلود کنید و آنرا برای اولین بار تنظیم کنید.

در *فصل ۲*، مروری بر کاربرد اولیه گیت داریم -- چگونه می‌توان از گیت در ۸۰٪ شرایطی که بیشتر به آن بر می‌خورید استفاده کنید.
پس از خواندن این فصل باید بتوانید یک مخزن را کلون کنید، ببینید چه اتفاقاتی در تاریخچه پروژتان افتاده، فایل‌ها را ویرایش کنید و بتوانید همکاری کنید.
اگر کتاب در این فصل ناگهان آتش گرفت، باید بتوانید تا زمان تهیه کردن یک کپی جدید به سادگی با گیت کار کنید.

*فصل ۳* دربارهٔ مدل برنچ‌سازی یا شاخه‌سازی در گیت است، که معمولاً به عنوان خفن‌ترین ویژگی گیت شناخته می‌شود.
در این بخش چیزی که گیت را شهرهٔ شهر می‌کند را می‌آموزید.
وقتی این بخش را تمام کردید، ممکن است احساس کنید نیاز است کمی دربارهٔ اینکه، چطور قبل از اینکه برنچ‌سازی با گیت جزئی از زندگی شما بود زندگی می‌کردید، تأمل کنید.

*فصل ۴* گیت روی سرور را توضیح می‌دهد.
این فصل برای آن دسته از شماست که می‌خواهد گیت را در سازمان یا روی سرور شخصی‌اش برای همکاری پیاده‌سازی کند.
همچنین اگر ترجیح می‌دهید شخص دیگری این کار را برای شما انجام دهد، میزبانی‌های موجود را بررسی می‌کنیم.

*فصل ۵* با جزئیات تمام به روند‌های کاری توزیع‌شده متفاوت و اینکه چگونه آنها را با گیت پیدا کنیم می‌پردازد.
هنگامی که این فصل را تمام کرده‌اید باید بتوانید با مهارت تمام به چند مخزن ریموت متصل شوید، از گیت به واسطه ایمیل استفاده کنید و ماهرانه کثیری از برنچ‌های ریموت و پچ‌های مشارکت‌کنندگان را مدیریت کنید.

*فصل ۶* سرویس و ابزارهای میزبانی گیت‌هاب را عیمقاً بررسی می‌کند.
به بررسی این می‌پردازیم که چگون ثبت‌نام کنیم، حسابی را مدیریت کنیم، مخازن گیت را ساخته و استفاده کنیم، روندهای کاری رایج همکاری در پروژه‌ها چیست و
چگونه می‌توانید مشارکتی به پروژه‌تان را قبول کنید، رابط برنامه‌سازی شده گیت‌هاب چیست و تعداد بی‌شماری نکات دیگر که به طور کل زندگیتان را آسانتر می‌کنند.

*فصل ۷* دربارهٔ دستورات پیشرفته گیت است.
در این بخش درباره دستور ترسناک 'reset'، استفاده از جست‌وجوی دودویی برای رفع مشکلات، ویرایش تاریخچه، بازبینی جزئی انتخاب و خیلی نکات بیشتر می‌آموزید.
این فصل دانش شما را دربارهٔ گیت به طوری جمع‌بندی می‌کند تا به راستی خبرهٔ گیت شوید.

*فصل ۸* دربارهٔ پیکربندی محیط شخصی‌سازی شدهٔ گیت شماست که شامل تنظیم هوک اسکریپت‌ها برای اجبار یا سوق دادن سیاست‌های خاص و
استفاده از تنظیمات محیطی به نحوی است که شما بتوانید کارتان را آنطور که می‌خواهید پیش ببرید.
همچنین ساختن مجموعه اسکریپت‌های خود شما را برای اجبار سیاست شخصی‌سازی شده کامیت کردن هم پوشش می‌دهیم.

*فصل ۹* به گیت و دیگر VCSها می‌پردازد.
این فصل شامل استفاده از گیت در دنیای ساب‌ورژن (SVN) و تبدیل پروژه‌ها از دیگر VCSها به گیت است.
تعداد زیادی از سازمان‌ها هنوز از SVN استفاده می‌کنند و قصد تغییر ندارند، لکن شما تا به اینجا قدرت خارق‌العاده گیت را آموخته‌اید --
و این فصل است که به شما نشان می‌دهد که چگونه با دردِ سر کردن با یک سرور SVN کنار بیایید.
ما همچنین نحوه وارد کردن پروژه‌ها را از چندین سیستم دیگر پوشش می‌دهیم که اگر کسی را قانع کردید که از دیگر VCSها دست بکشد آمادگی‌اش را داشته باشید.

*فصل ۱۰* به اعماق تاریک اما زیبای درون گیت می‌رود.
حال که همه چیز را دربارهٔ گیت می‌دانید و می‌توانید با اقتدار و وقار از آن استفاده کنید، می‌توانید به مبحث اینکه گیت چگونه آبجکت‌هایش را ذخیره می‌کند،
آبجکت-مدل گیت چیست، جزئیات Packfileها، پروتکل سرور‌ها و غیره بپردازید.
از آنجایی که شاید بخواهید دربارهٔ موضوعی بیشتر بدانید، در سرتاسر این کتاب، ما به این فصل ارجاع می‌دهیم؛
اما اگر شما هم مثل ما هستید و می‌خواهید در جزئیات فنی غوطه‌ور شوید، شاید بهتر است اول فصل ۱۰ را بخوانید.
تصمیمش را به شما واگذار می‌کنیم.

در *ضمیمه الف*، به تعدادی مثال از کاربرد گیت در محیط‌های خاص مختلف نگاهی می‌اندازیم.
تعدادی از رابط‌های گرافیکی و محیط‌های برنامه‌نویسی IDE را پوشش می‌دهیم که ممکن است بخواهید در آنها از گیت استفاده کنید.
اگر به یک جمع‌بندی از گیت در شل، IDE یا ویرایشگرتان علاقه‌مندید به اینجا نگاهی بیندازید.

در *ضمیمه ب*، اسکریپت‌نویسی و گسترش گیت از طریق ابزارهای مثل libgit2 و JGit را بررسی می‌کنیم.
اگر به نوشتن ابزارهای سریع، پیچیده و شخصی‌سازی شده علاقه دارید و نیاز دارید که دسترسی سطح پایین به گیت داشته باشید، منظره اینجا حول همین‌هاست.

در آخر، *ضمیمه پ*، دوره‌ای بر تک تک دستورات اصلی گیت داریم و آنها را بعلاوه جایی که آنها را خواندیم و کاری که با آنها کردیم بازنگری می‌کنیم.
اگر می‌خواهید بدانید از چه دستوری در کجای کتاب ستفاده شده باید در این بخش دنبال آن بگردید.

بیایید شروع به کار کنیم.
