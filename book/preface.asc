پرو گیت
=======
:doctype:   book
:toc:
:toclevels: 2

[preface]
== پیشگفتار از اسکات چَکون

به دومین ویرایش از کتاب پرو گیت خوش آمدید.
در زمان نوشتن این ویرایش، ویرایش اول بیش از چهار سال است که منتشر شده.
از آن زمان تا کنون خیلی تغییرات به وقوع پیوسته و هنوز خیلی از تغییرات مهم هم نیامده‌اند.
مادامی که تیم اصلی گیت بسیار در نگه‌داشتن سازگاری با گذشته خارق‌العاده است و بیشتر دستورات و مفاهیم اصلی گیت حتی امروز کاری مانده‌اند؛ تعداد قابل توجهی اضافات و تغییرات هم در جامعه‌ای که گیت را احاطه کرده بوجود آمده است.
ویرایش دوم این کتاب بنا شد تا به آن دسته از تغییرات بپردازد و کتاب را بروزرسانی کند تا برای کاربران جدید مفیدتر واقع شود.

هنگامی که ویرایش اول این کتاب را نوشتم، گیت هنوز یک ابزار نسبتاً سخت و مورد استفاده محدود کاربران حرفه‌ای‌تر بود.
تازه شروع به جلب توجه در تعدادی از جوامع خاص کرده بود لکن به همه‌گیری که امروز دارد نزدیک هم نشده بود.
از آن موقع تا بحال، تقریباً تمام جامعه متن-باز با آن سازگاری پیدا کرده‌اند.
در انفجاری از رابط‌های کاربری گرافیکی که برای گیت روی تمام پلتفرم‌ها صورت گرفت، گیت پیشرفت بی‌نظیری روی ویندوز کرد، IDEها از گیت پشتیبانی کردند و از آن در مصارف تجاری استفاده شد.
پرو گیت چهار سال پیش روحش هم از این تغییرات خبر نداشت.
یکی از اهداف اصلی این ویرایش این است که به بررسی سطحی تمام این مباحث جدید جامعه گیت بپردازد.

جامعه متن-باز گیت هم بسیار گسترده‌تر شد.
وقتی که پنج سال پیش برای اولین بار نشستم تا کتاب را بنویسیم، تازه اوایل کارم در یک کمپانی کمتر شناخته شده بود که در حال توسعه یک وبسایت میزبان گیت به نام گیت‌هاب بود.
به وقت انتشار کتاب فقط چند هزار نفر از آن سایت استفاده می‌کرد و فقط چهار نفر از ما روی سایت کار می‌کرد.
اکنون که این مقدمه را می‌نویسم، گیت‌هاب اعلام می‌کند که ده میلیون پروژه میزبانی شده، با تقریباً ۵ میلیون حساب توسعه‌دهنده و بیش از ۲۳۰ کارمند داریم.
خواهی یا نخواهی، گیت‌هاب حوزه‌های وسیع جامعه متن-باز را به نحوی تغییر داده که وقتی اولین ویرایش را نوشتم، نمی‌توانستم حتی تصورش را کنم.

من بخش کوچکی از نسخه اولیه کتاب پرو گیت را دربارهٔ گیت‌هاب، به عنوان یک نمونه گیت میزبانی شده که من هرگز هنگام کردن با آن احساس راحتی نمی‌کردم، نوشتم.
من خیلی این حقیقت را که احساس می‌کردم نظرم در پایه مشکل منابع از سوی جامعه بود و همچنین این حقیقت را که داشتم دربارهٔ کمپانی‌ام در آن کتاب بحث می‌کنم نمی‌پسندیدم.
اهمیت گیت‌هاب برای جامعه گیت غیرقابل انکار است، اگرچه همچنان که آن اختلاف دیدگاه‌ها را تا به امروز نمی‌پسندم.
به جای آوردن یک مثال از یک سرویس میزبانی گیت، بر آن شدم تا آن بخش کتاب را به بخشی تبدیل کنم که به طور عمیق‌تر به توصیف اینکه گیت‌هاب چیت و چگونه به خوبی از آن استفاده کرد بپردازم.
اگر می خواهید بیاموزید که چگونه از گیت استفاده کنید پس دانستن اینکه چگونه از گیت‌هاب می‌توان استفاده کرد به شما کمک می‌کند که عضوی از این جامعه بزرگ شوید
که بی‌شک ارزشمند است -- سوای اینکه تصمیم دارید از چه میزبان گیتی برای کدتان استفاده کنید.

تغییر عظیم دیگری که از زمان آخرین انتشار به وقوع پیوسته است، ظهور و توسعهٔ پروتکل HTTP برای انتقالات شبکه گیت است.
بیشتر مثال‌های این کتاب از SSH به HTTP تغییر پیدا کرده‌اند چرا که استفاده از آن بسیار ساده‌تر است.

تماشای چگونگی تبدیل و رشد گیت از یک سیستم کنترل نسخه با آینده نسبتاً مبهم به صاحب مطلق بازار کنترل نسخه‌های تجاری و متن-باز در سال‌های گذشته بسیار شگفت‌انگیز بوده است.
من خوشحالم که پرو گیت انقدر خوب عمل کرد. همچنین قادر بود که به یکی از معدود کتاب‌های فنی بازار تبدیل شود که هم موفق و هم تماماً متن-باز بود.

امیدوارم که از این نسخهٔ بروزشدهٔ پرو گیت لذت ببرید.

[preface]
== پیشگفتار از بن استراب

اولین ویرایش از این کتاب مرا دیوانهٔ گیت کرد؛ برای من مقدمه‌ای به روشی از ساخت نرم‌افزار بود که از هر روش دیگری که پیش از آن امتحان کرده بودم طبیعی‌تر به نظر می‌رسید.
تا آن زمان برای سال‌های طولانی توسعه‌دهنده بوده‌ام اما این مسیر درستی بود که مرا به دنیایی بسیار بسیار جذاب و جالب‌تر از دنیای قبلی که در آن بودم هدایت کرد.

اکنون، پس از گذشت سال‌ها، من مشارکت‌کننده در یکی از پیاده‌سازی‌های بزرگ گیت هستم، برای بزرگ‌ترین کمپانی میزبانی گیت جهان کار کرده‌ام و دنیا را سفر کرده‌ام و به مردم دربارهٔ گیت آموزش داده‌ام.
وقتی اسکات از من پرسید که آیا علاقه‌مند به همکاری در نسخهٔ دوم کتاب هستم یا نه، حتی نیازی به تأمل برای پاسخ‌دادن نداشتم.

کار کردن روی این کتاب موهبت و لذت بزرگی بوده‌است. امیدوارم به اندازه‌ای که به من کمک کرد به شما نیز کمک کند.


[preface]
== تشکر ویژه

_تقدیم به همسرم، بِکی، که بدون او این ماجراجویی هرگز شروع هم نمی‌شد. - بن_

_این ویرایش مختص به همسر و دخترم است.
مختص همسرم جسیکا که در تمام این سال ها از من حمایت کرد و مختص دخترم جوزفی که وقتی آنقدر پیرم که هیچ چیز را درک نمی‌کند مرا پشتبانی خواهد کرد. - اسکات_
