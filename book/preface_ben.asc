[preface]
== پیشگفتار از بن استراب

اولین ویرایش از این کتاب مرا شیفتهٔ گیت کرد؛ برای من مقدمه‌ای به روشی از ساخت نرم‌افزار بود که از هر روش دیگری که پیش از آن امتحان کرده بودم طبیعی‌تر به نظر می‌رسید.
تا آن زمان برای سال‌های طولانی توسعه‌دهنده بوده‌ام اما این مسیر درستی بود که مرا به دنیایی بسیار بسیار جذاب و جالب‌تر از دنیای قبلی که در آن بودم هدایت کرد.

اکنون، پس از گذشت سال‌ها، من مشارکت‌کننده یکی از پیاده‌سازی‌های بزرگ گیت هستم، برای بزرگ‌ترین کمپانی میزبانی گیت جهان کار کرده‌ام و دنیا را سفر کرده‌ام و به مردم دربارهٔ گیت آموزش داده‌ام.
وقتی اسکات از من پرسید که آیا علاقه‌مند به همکاری در نسخهٔ دوم کتاب هستم یا نه، حتی نیازی به تأمل برای پاسخ دادن نداشتم.

کار کردن روی این کتاب موهبت و لذت بزرگی بوده است. امیدوارم به اندازه‌ای که به من کمک کرد به شما نیز کمک کند.
